Start, Stop, Continue, More of, Less of Wheel -retrospektiivissa on tarkoitus tavata lyhyesti: pienet ryhmät noin 10 minuuttia ja suuremmatkin 25 minuuttia. Tällöin tiimi pohtii, mitä tiimin kannattaisi omassa toiminnassaan aloittaa, mikä toiminnassa olisi syytä lopettaa. Lisäksi pohditaan sitä, mikä toiminnassa oli hyvää, 
eli minkälaista työskentelyä kannattaa jatkaa, mitä pitäisi tehdä enemmän ja mitä vähemmän. Suuret ryhmät kannattaa artikkelin mukaan
jakaa pienempiin osaryhmiin, pohtimaan sprintissä tapahtunutta testausta ja muita siihen iteraatioon liittyviä asioita. Jos suoritetaan jako pienempiin ryhmiin, niin ryhmät olisi hyvä muodostaa siten että jokainen aliryhmä olisi cross-functional, eli sen jäseninä olisi ihmisiä kaikilta ohjelmistotuotannon osa-alueilta. Tapana on koota ajatukset paperille, jonka jälkeen jokainen lukee ne mielessään. Lopuksi keskustellaan ja kirjataan mahdolliset mieleen tulleet asiat ylös. Pienissä ryhmissä voidaan yhdessä heti keskustella ja kirjata ylös samalla esiintulleet asiat. Pitää muistaa antaa kaikille mahdollisuus sanoa mielipiteensä ääneen.

Glad, Sad, Mad -retrospektiivi olisi tarkoitus kestää korkeintaan 60 minuuttia. Jokainen osallistuja kirjoittaa mieleen tulevat asiat sprintistä ja kategorisoi ajatuksensa seuraavasti: onnellinen, surullinen tai vihainen. Asiat tulisi esittää toisia kunnioittaen. Seuraavaksi jokainen kuvailee lisäämänsä aiheet ja jokainen kuuntelee ilman keskeyttämistä. Vain jos on tarkentavaa kysyttävää, niin saa keskeyttää. Keskusteltavat aiheet muodostetaan ryhmittämällä osallistujien kirjoitukset. Osallistujat äänestävät lopuksi keskusteltavista asioista ja asiat käydään läpi prioriteettijärjestyksessä isoimmasta ääniharavasta pienimpään. Keskustelu jatkuu niin kauan kuin kaikki aiheet on keskusteltu läpi tai aika loppuu.

Lähteet: 


[Start, Stop, Continue, More of, Less of Wheel](http://retrospectivewiki.org/index.php?title=Start,_Stop,_Continue,_More_of,_Less_of_Wheel)


[Glad, Sad, Mad](http://retrospectivewiki.org/index.php?title=Glad,_Sad,_Mad) 
